# Straffeloven 1902 - se [lovdata](https://lovdata.no/dokument/NLO/lov/1902-05-22-10)

* 1. oktober 2015: Ble erstattet av Straffeloven 2005
* Loven kan anvendes f.eks ved:
  * Innbrudd i datasystemer (§ 145)
    * Dersom det er innført relevante sikringstiltak
    * 1972 - § 405a kan også brukes, men her med lavere straff
  * Egne ansatte røper bedriftshemmeligheter (§ 294)
    * 1972 - Innført tillegg om konsulenter
  * Logiske bomber eller datavirus som medfører skade (§ 291 og §292)
  * Forfalskning, også ved hjelp av datamaskiner (§ 182, §270-271)

<hr />


§ 201. Uberettiget befatning med tilgangsdata, dataprogram mv.
Med bot eller fengsel inntil 1 år straffes den som med forsett om å begå en straffbar handling uberettiget fremstiller, anskaffer, besitter eller gjør tilgjengelig for en annen
a)
passord eller andre opplysninger som kan gi tilgang til databasert informasjon eller datasystem, eller

b)
dataprogram eller annet som er særlig egnet som middel til å begå straffbare handlinger som retter seg mot databasert informasjon eller datasystem. På samme måte straffes den som uten forsett om å begå en straffbar handling besitter et selvspredende dataprogram, og besittelsen skyldes uberettiget fremstilling eller anskaffelse av programmet.

0
Tilføyd ved lov 19 juni 2009 nr. 74.
§ 204. Innbrudd i datasystem
Med bot eller fengsel inntil 2 år straffes den som ved å bryte en beskyttelse eller ved annen uberettiget fremgangsmåte skaffer seg tilgang til datasystem eller del av det.
0
Tilføyd ved lov 19 juni 2009 nr. 74.
§ 205. Krenkelse av retten til privat kommunikasjon
Med bot eller fengsel inntil 2 år straffes den som uberettiget
a)
og ved bruk av teknisk hjelpemiddel hemmelig avlytter eller gjør hemmelig opptak av telefonsamtale eller annen kommunikasjon mellom andre, eller av forhandlinger i lukket møte som han ikke selv deltar i, eller som han uberettiget har skaffet seg tilgang til,

b)
bryter en beskyttelse eller på annen uberettiget måte skaffer seg tilgang til informasjon som overføres ved elektroniske eller andre tekniske hjelpemidler,

c)
åpner brev eller annen lukket skriftlig meddelelse som er adressert til en annen, eller på annen måte skaffer seg uberettiget tilgang til innholdet, eller

d)
hindrer eller forsinker adressatens mottak av en meddelelse ved å skjule, endre, forvanske, ødelegge eller holde meddelelsen tilbake.

0
Tilføyd ved lov 19 juni 2009 nr. 74.



§ 206. Fare for driftshindring
Med bot eller fengsel inntil 2 år straffes den som ved å overføre, skade, slette, forringe, endre, tilføye eller fjerne informasjon uberettiget volder fare for avbrudd eller vesentlig hindring av driften av et datasystem.
0
Tilføyd ved lov 19 juni 2009 nr. 74.
§ 207. Krenkelse av forretningshemmelighet
Med bot eller fengsel inntil 2 år straffes den som har oppnådd kunnskap om eller rådighet over en forretningshemmelighet i anledning av et oppdrag, tillitsverv, eierforhold, tjenesteforhold eller forretningsforhold, og som uberettiget
a)
gjør bruk av den, for eksempel ved å utnytte den i næringsvirksomhet som konkurrerer med bedriftens egen bruk av hemmeligheten, eller

b)
gjør den kjent for en annen, med forsett om å sette noen i stand til å dra nytte av den.
På samme måte straffes den som i anledning av et oppdrag, tillitsverv, eierforhold, tjenesteforhold eller forretningsforhold er betrodd tekniske tegninger, beskrivelser, oppskrifter, modeller eller liknende tekniske hjelpemidler og som rettsstridig utnytter disse i næringsvirksomhet.
0
Tilføyd ved lov 19 juni 2009 nr. 74.
§ 208. Rettsstridig tilegnelse av forretningshemmelighet
Med bot eller fengsel inntil 1 år straffes den som rettsstridig har oppnådd kunnskap om eller rådighet over en forretningshemmelighet eller tekniske tegninger, beskrivelser, oppskrifter, modeller eller lignende tekniske hjelpemidler.
0
Tilføyd ved lov 19 juni 2009 nr. 74.

§ 328. Grovt ran
Grovt ran straffes med fengsel inntil 15 år. Ved avgjørelsen av om ranet er grovt skal det særlig legges vekt på om
a)
det er brukt grov vold,
 
b)
det er truet med skytevåpen eller annet særlig farlig redskap,
 
c)
ranet er nøye planlagt, foretatt overfor en forsvarsløs person, eller
 
d)
det gjaldt en betydelig verdi.
Straffen for grovt ran er fengsel inntil 21 år dersom ranet har hatt til følge død eller betydelig skade på kropp eller helse, og lovbryteren har utvist uaktsomhet med hensyn til følgen eller kunne ha innsett muligheten for den.
